<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <title>God nok til dig</title>
  <link rel="stylesheet" href="styles.css">
<link href="https://fonts.googleapis.com/css?family=Fjalla+One" rel="stylesheet">
    <script src="https://ajax.googleapis.com/ajax/libs/jquery/3.3.1/jquery.min.js"></script>


</head>
<body>



  <section id="pt-1">
  	<div id="prod-1" class="prod">
	<h2>An inBed Production</h2>
	<img src="img/bed.png" alt="logo">
	</div>
	<div id="prod-2" class="prod">
	<h1>God Nok Til Dig</h1>
	<h2 id="auth" class="switch">Af Gertrud Simmelkiær</h2>
	<h1 id="chap" class="switch">Kapitel 1</h1>
	</div>

  </section >

    <section id="pt-2">
      <div id="set-box">
        <p id="setting">
          <img src="img/pin.png" alt="location pin">
        </p>
      </div>
    </section>
    <section id="pt-3">
    <div class="txt-box" id="box-1">
      <p>”Nu regner det igen,” sagde Signe.</p>
      <p>Hun sad i skrædderstilling på en sten med sin cowboyjakke under sig. De brune krøller var som altid samlet i en stram hestehale.</p>
      <p>Hun hev jakken op over hovedet, for at beskytte sig mod de dråber, der fandt vej mellem træerne.</p>
      <p>”I stedet for bare at sidde der, kunne du måske prøve at hjælpe lidt,” sagde Anna.</p>
      <p>Hun stønnede mens hun hev op i den grønne presenning.</p>
      <p>Rijtss sagde det, da hun hev et stort sort stykke tape fri fra rullen og begynde at klistre det rundt om træet for at fastgøre presenningen.</p>
      <p>Efter tre omgange med tapen hoppede hun ned fra den gren, hun havde stået på og tørrede en klistret lok postkasserødt hår væk fra panden.</p>
      <p>Hun inspicerede sit værk og gav så et lille nik.</p>
      <p>”Jeg tror det holder nu. Hvad med din side Elina?”</p>
      <p>Der kom ikke noget svar.</p>
      <p>”Eliiinaaa?”</p>
    </div>
  </section>
  <section>
    <div class="txt-box">
      <p>Elina, der var i gang med at balancere ovenpå en gammel mælkekasse, virrede med hovedet og ramte sin tommel med hammeren.</p>
      <p>Hun hev hænderne til sig. Hammeren faldt til jorden og landede på tæppet af blade med et blødt dunk.</p>
      <p>”Ah...” hvislede Elina sammenbidt og stoppede hele tomlen i munden.</p>
      <p>Signe rystede på hovedet.</p>
      <p>”Det var også dumt, at du fik hammeren.”</p>
      <p>Signe rejste sig og begyndte at lappe hulens side med de grene, der var blæst ned siden sidste sommer.</p>
      <p>”Det er fint nok nu, lad os komme ind før vi bliver drivvåde,” sagde Anna og rynkede på næsen, da en tung dråbe ramte hende.</p>
      <p>Signe nikkede og stillede en pind fra sig.</p>
      <p>Elina tog tomlen ud.</p>
      <p>”Er der ikke en, der vil række mig hammeren?” spurgte hun.</p>
      <p>”Du kan da selv samle den op,” sagde Signe.</p>
      <p>”Nej… Jeg kom til at sømme mit ærme fast.”</p>
    </div>
  </section>
  <section>
    <div class="txt-box">
      <p>Mens regnen tog til, fik de grinende befriet Elina. Anna sømmede presenningen på plads. Så satte de sig ind i hulen på de gamle skumgummiunderlag.</p>
      <p>Elina tog en dyb indåndingen og fyldte sin næse med duften af vådt gran. Over dem kunne de høre lyden af regnen, der bankede mod presenningstaget.</p>
      <p>”Øv, her er helt fugtigt,” sagde Signe. ”Jeg bliver altså ikke særlig længe.”</p>
      <p>”Du kan da vente til det stopper med at regne,” sagde Anna.</p>
      <p>Trommehvirvlen på taget blev højere og de rykkede sig sammen for at holde varmen.</p>
      <p>Udenfor rislede regnen ned mellem træerne og plaskede mod den våde skovbund. Der var en frø der kvækkede et sted mellem bregnerne.</p>
      <p>I hulen fandtes tid ikke. Den var lige så ny, som da de havde bygget den i 1. klasse, selvom de jo i virkeligheden skulle starte i 7. i morgen.</p>
      <p>Lyden af regnen falmede og forsvandt.</p>
    </div>
  </section>
  <section>
    <div class="txt-box">
      <p>Elina kiggede over på Anna og så hende præcis, som hun havde set ud, dengang hulen var blevet lavet.</p>
      <p>En solbrun lille pige med gyldne rottehaler og et grin klasket hen over fregnerne. Benene og armene virkede alt for lange, og stak ud til alle side. Hendes knæ var skrabede og hun prikkede til en frø, der var ved at flygte hen over jordbunden. </p>
      <p>Signes krøller var klippet til lige over skuldrene. Hun havde smækket sine buttede arme om benene og hendes store blå øjne flakkede rundt, hver gang hun hørte den mindste lyd. </p>
      <p>Elina havde kort leverpostejsfarvet hår, som hun hadede, men det var den eneste frisure mor kunne klippe. Hun ville ønske, at hun havde Signes blå øjne, men hendes var grå, som om en tyk tåge havde lagt sig over pupillerne.</p>
      <p>”Prøv at hold den, Signe,” sagde Anna, der endelig havde fået fat i frøen.</p>
      <p>”Ad nej. Giv den til Elina,” hvinede Signe.</p>
      <p>”Kys den, Elina,” grinede Anna og rakte det slimede dyr mod hende.</p>
      <p>Elina stirrede med væmmelse ned på det sprællende dyr. Dens ben stak ud mellem Annas fingre og den kiggede bedende op på hende med sine små stikkende øjne. </p>
      <p> Hun skar en grimasse og lænede sig væk.</p>
      <p>Kysse den? Aldrig i livet.</p>
      <p>”Elina, hørte du overhovedet hvad jeg sagde?”</p>
    </div>
  </section>
  <section>
    <div class="txt-box">
      <p>”Hva’?”</p>
      <p>Lyden af regnen væltede ind over Elina igen. Den slog mod taget som et ur, der gik for hurtigt. Tik-tik-tik-tik-tik.</p>
      <p>Signe himlede med øjnene. Hun lignede ikke længere den lille pige, men var blevet forvandlet tilbage til Signe på 13. Æblekinderne var væk og hun sad slank og rank på underlaget. Hendes hår var langt og sat i den samme stramme hestehale, som Elina ikke kunne huske, hvornår hun sidst havde set hende uden.</p>
      <p>Elina så fra Signe til Anna.</p>
      <p>Annas hår var gået tilbage til den postkasserøde farve, som hun havde haft siden sidste år. Fregnerne var dækket af et lag foundation og de grønne øjne var tegnet op med en fed streg eyeliner. Hun var vokset til sine lange lemmer og hendes trøje bulede ud ved brystkassen. I dag var hendes negle malet lilla.</p>
      <p>Elinas eget hår var også langt igen. Men det stadig var leverpostejsfarvet. </p>
      <p>Når hun så sig i spejlet, kunne hun finde på at knibe øjnene sammen og ønske, at det ville blive kanstanjebrunt eller måske askeblondt. Men lige meget hvad, blev det bare ved med at være leverpostejsfarvet.</p>
      <p>”Halloo? Er der nogen hjemme?” lo Anna.</p>
      <p>”Du hører aldrig efter. Jeg spurgte, om du vidste hvornår din mor kom tilbage,” sagde Signe.</p>
      <p>”Øh… Jeg ved det ikke helt,” sagde Elina.</p>
    </div>
  </section>
  <section>
    <div class="txt-box">
      <p>Det var begyndt at dryppe ned fra midten af taget.</p>
      <p>”Måske flytter jeg bare over til hende i København,” tilføjede hun tøvende.</p>
      <p>”Det har du da ikke sagt,” udbrød Anna. ”Hvornår?”</p>
      <p>”Jeg ved det ikke. Måske næste år. Vi snakkede bare lidt om det, da hun var her.”</p>
      <p>Det var et stort måske. Måske hvis mor kunne finde en lejlighed med plads til hende. Måske hvis mor fik mere overskud. Måske hvis Elina ikke gik i vejen.</p>
      <p>Elina pillede ved en af knapperne på sin jakke. Den var løs. Mormor havde ikke haft tid til at lappe den.</p>
      <p>”Det er da mega fedt,” udbrød Signe. ”Så kan vi besøge hinanden hele tiden, hvis jeg vinder Egemod-legatet.”</p>
      <p>”Åh… det åndssvage Egemod-legat,” stønnede Anna og knækkede en gren over med et smæld.</p>
      <p>Presenningen knagede. Tik-tik-tik-tik.</p>
      <p>”Hvorfor er det åndssvagt?” spurgte Signe.</p>
      <p>Anna trak på skuldrene.</p>
      <p>”Alle snakker bare om det hele tiden. Og jeg hørte, at Johan kommer til at vinde det, fordi hans mor kender rektoren.” </p>
    </div>
  </section>
  <section>
    <div class="txt-box">
      <p>”Hvor har du hørt det?” spurgte Elina.</p>
      <p>Tik-tik-tik.</p>
      <p>”Det ved jeg ikke. Jeg har bare hørt det,” sagde Anna. ”Han har nok selv fundet på det.”</p>
      <p>”Sikkert,” sagde Signe. ”Jeg søger i hvert fald. Jeg gider ikke blive på Blåholm. Her sker aldrig noget, det er så kedeligt at bo på en ø.”</p>
      <p>”Næste år flytter vi da til Birkelundeskolen. Det bliver ikke kedeligt,” indvendte Anna.</p>
      <p>”Men vi ville stadig bo på Blåholm,” sagde Signe.</p>
      <p>”Jeg kan godt lide Blåholm,” vrængede Anna.</p>
      <p>”Der er da ikke noget galt i, at jeg vil til København.”</p>
      <p>”Nej nej. Du kan jo besøge Johan, når han vinder legatet,” grinede Anna.</p>
      <p>”Aldrig i livet,” sagde Signe. ”Jeg ville hellere…”</p>
      <p>Kysse en frø.</p>
      <p>”… gå i skole nøgen. Han er så underlig.”</p>
      <p>”Det er ikke engang sikkert, at jeg skal afsted,” sagde Elina.</p>
    </div>
  </section>
  <section>
    <div class="txt-box size">
      <p>”Hvorfor søger du ikke også legatet?” spurgte Anna.</p>
      <p>”Mig? Det kan jeg da ikke,” grinede Elina.</p>
      <p>”Hvorfor ikke?”</p>
      <p>Tik-tik-tik.</p>
      <p>En frø kvækkede.</p>
      <p>Før der kunne blive sagt et ord mere, lød der et smæld efterfulgt af et plask og alle pigerne hvinede, da presenningen, og alt det vand den havde samlet, væltede ned i hovederne på dem.</p>
    </div>
  </section>


  <audio id="bg-sound" src="sound/forest.mp3" loop></audio>

    <audio id="crow" src="sound/crow.mp3" loop></audio>

<audio id="drops" loop>
    <source src="sound/drops.mp3">
</audio>

<audio id="type">
    <source src="sound/type.mp3">
</audio>

 <script src="main.js" type="text/javascript"></script>
</body>
</html>
